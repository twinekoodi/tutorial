
<!-- saved from url=(0130)http://webcache.googleusercontent.com/search?q=cache:http://www.robo.fi/twine/oppitunti_2.html&gws_rd=cr&ei=0lIxWYbJD6va6ASpx7XgDQ -->
<html><head><meta http-equiv="Content-Type" content="text/html; charset=UTF-8">



    <link rel="stylesheet" type="text/css" href="./2_files/css">

  
<div style="width:640px; font-family: &#39;Arvo&#39;, serif;">
<h1>Twine-opas, oppitunti 2</h1>

<p>Tehdään vielä jotain pieniä muutoksia tarinaan ennen kuin jatketaan seikkailua eteenpäin.</p>

<p>Huomasit ehkä, että tarinaa pelattaessa tekstin vieressä vasemmalla oli pieni vaaleanharmaa nuoli vasemmalle. Siitä pääsee hyppämään taaksepäin tarinassa ja siten huijaamaan. Tarinaa testatessa toiminto voi olla kätevä, mutta jos emme halua antaa tätä mahdollisuutta pelaajalle, nuoli voidaan poistaa.</p>

<img width="800px" src="./2_files/13.png">

<p>Tarinanäkymässä löytyy vasemmasta alalaidasta mökin vierestä valikko, joka aukeaa hiirellä napsauttamalla. Ylimpänä löytyy "Muokka tarinan JavaScriptiä". JavaScript on nettisivujen tekemisessä käytettävä ohjelmointikieli. Palataan siihen ehkä myöhemmin.</p>

<p>Toinen kohde valikossa on "Muokkaa tarinan tyyliohjeita". Tänne voidaan laittaa tarinan ulkoasuun vaikuttavia ohjeita. Ohjeet annetaan CSS-kielellä, mihin tässä oppaassa ei voida kovin syvällisesti tutustua. Netistä löytyy kuitenkin valmiita ohjeita, joten katsotaan pari esimerkkiä miten CSS toimii.</p>

<img width="800px" src="./2_files/25.png">

<p>Alla olevan näköinen näkymä avautuu, kun valitset valikosta "Muokkaa tarinan tyyliohjeita".</p>

<img width="800px" src="./2_files/26.png">

<p>Kirjoita tekstiruutuun alla oleva teksti, joka poistaa Takaisin-napin. Aaltosulkeet { ja } saat numeroista 7 ja 0, kun välilyöntinäppäimen oikealla puolella oleva Alt Gr -näppäin on alaspainettuna. Huomaa että tekstin väri muuttuu välillä kun kirjoitat. Twine tunnistaa sallitut avainsanat ja voit löytää tekstin värien avulla esimerkiksi mahdollisia kirjoitusvirheitä.</p>

<img width="800px" src="./2_files/27.png">

<p>(Mitä yllä lisätty koodi tekee: Tw on lyhenne Twinestä ja sidebar on englantia ja tarkoittaa sivupalkkia. Takaisin-nappi sijaitsee tekstin sivulla, joten se sijaitsee sellaisessa osassa sivua kuin tw-sidebar. Komennolla "display: none" eli "näytä: ei mitään" piilotetaan sivupalkin sisältö eli tässä tapauksessa Takaisin-nappi.)</p>

<p>Huom. Suomenkielelläkin pärjää aika pitkälle, mutta jos haluat käyttää Twinen kaikkia ominaisuuksia, englanninkieli on tarpeen, koska suurin Twinen käyttäjistä on englanninkielisiä. Esimerkiksi tämä koodi löytyi hakemalla Googlella hakusanoilla "twine disable back button" eli suomeksi "Twine poista takaisin-nappi". Google löysi <a href="http://twinery.org/forum/discussion/2585/disabling-back-button">tämän sivun</a>, jossa joku on kysynyt asiaa keskustelupalstalla.</p>

<p>Kokeillaan vielä esimerkin vuoksi vaihtaa tarinan tekstin ja taustan väriä. Kirjoita alla oleva teksti tyyliohjeisiin. Sivun osa html tarkoittaa koko sivua. Tässä tekstin väri (color eli suomeksi väri) saa arvon red (suomeksi punainen). Background tarkoittaa suomeksi taustaa ja sille annetaan arvo yellow (suomeksi keltainen). Kaikki käytettävissä olevat värien nimet löytyvät esimerkiksi <a href="http://i.stack.imgur.com/weg6q.png" target="_blank">tästä kuvasta</a>.</p>

<img width="800px" src="./2_files/28.png">

<p>Sulje tyyliohjeet X-painikkeesta ja kokeile Näytä-toimintoa. Nyt tarinan pitäisi näyttää tältä.</p>

<img width="800px" src="./2_files/29.png">

<!--Kuvien lisääminen on vielä hankalaa joten ei sittenkään sitä tähän... <p>Lisätään tarinaan vielä kuva. Ensin tarvitaan kuva. Sellaisen voi itse piirtää, jos osaa. Myös netistä voi etsiä kuvia esimerkiksi <a href="http://images.google.com/">Googlen kuvahaulla</a> tai <a href="https://openclipart.org/">Open Clipart -sivulta</a>. -->

<p>Värit on liian räikeät minun makuuni, joten käyn muuttamassa tekstin väriksi IndianRed ja taustan väriksi LemonChiffon.</p>

<p>Kokeillaan vielä jotain tekstimuotoiluita. Tee tarinan ensimmäiseen kappaleeseen seuraavat muotoilut. Kirjoittaessa jo huomaat, että teksti muuttuu hieman, kun kirjoitat näitä koodeja.</p>

<img width="800px" src="./2_files/35.png">

<p>Katsotaan miltä tarinan ensimmäinen luku näyttää nyt.</p>

<img width="800px" src="./2_files/36.png">

<p>Risuaitamerkeillä eli #-merkeillä saa merkittyä otsikot, jotka ovat tavallista suurempaa tekstiä. Yhdellä risuaidalla saa suurimman otsikon, kahdella vähän pienemmän ja niin edelleen.</p>

<p>Kolme miinusmerkkiä tekee viivan läpi tekstin. Tätä voi käyttää tekstin jakamiseen osiin.</p>

<p>Kahdella heittomerkillä ' ja kauttamerkillä / voi tehdä <b>korostettua</b> ja <i>kursivoitua</i> eli vinoa tekstiä. Nämä voi myös yhdistää niin, että saadaan kursivoitu ja korostettu teksti.</p>

<p>Teen tähän tarinaan otsikon kahden risuaidan otsikolla ja alaotsikon neljällä risuaidalla alla näkyvään tapaan.</p>

<img width="800px" src="./2_files/37.png">

<p>Tällöin tarinani ensimmäinen kappale näyttää tältä.</p>

<img width="800px" src="./2_files/38.png">

<p>Katsotaan tarinanäkymän valikosta vielä muutama kohta. "Muuta tarinan muotoilua" valitsee tarinalle uuden muotoilun. Oletusarvoisesti Twine 2 käyttää Harlowe-muotoilua. Tässä emme käsittele eri muotoiluja enempää.</p>

<p>"Nimeä tarina uudelleen" -toiminnolla voi muuttaa tarinan nimen. Jos "Nappaa kiinni ruudukkoon" -valinta on valittuna, kappalelaatikot hyppäävät siirrettäessä lähimpään ruutuun. Näin kappalelaatikot on helpompi laittaa siisteihin riveihin.</p>

<img width="800px" src="./2_files/39.png">

<p>"Tarinan tilastotietoja" kertoo montako merkkiä, sanaa, kappaletta ja linkkiä tarinassa on.</p>

<img width="800px" src="./2_files/40.png">

<p>Esikatselukopio tekee yhden sivun, jolla koko tarina näkyy. Tämä sopii esimerkiksi tulostettavaksi tai selailtavaksi.</p>

<img width="800px" src="./2_files/41.png">

<p>Lähetetään tarina lopuksi kaverille pelattavaksi. Se onnistuu yllä esitetyn valikon alimmalla "Julkaise tiedostoon" -toiminnolla. Valitaan tallennettavalle tiedostolle nimi, esimerkiksi Koulumatkaseikkailu.</p>

<img width="800px" src="./2_files/42.png">

<p>Tämä tiedosto voidaan lähettää esimerkiksi sähköpostin liitteenä tai jakaa millä tahansa tiedostojen jakoon sopivalla ohjelmalla. Sen voi myös julkaista esimerkiksi omalla verkkopalvelimella tai Dropboxilla.</p>

<p>Julkaistaan tarina vaikkapa Dropboxin kautta. <a href="http://dropbox.com/">Dropbox</a> on tiedostonjakopalvelu, johon pitää ensin rekisteröitä. Yksinkertaisinta on asentaa tietokoneelle Dropbox-ohjelma. Kun ohjelma on asennettu, jaettavan tiedoston voi kopioida Dropboxin Public-kansioon. Oikealla hiiren painikkeella saa ponnahdusvalikosta valittua Copy public link eli kopioi julkinen linkki.</p>

<img width="800px" src="./2_files/46.png">

<p>Leikepöydälle tulee verkko-osoite, jossa tiedosto on jaettu. Esimerkiksi minä sain osoitteen 
<a href="https://dl.dropboxusercontent.com/u/8280/Koulumatkaseikkailu.html">https://dl.dropboxusercontent.com/u/8280/Koulumatkaseikkailu.html</a>,
jonka voin jakaa esimerkiksi tällä sivulla tai vaikka Facebookissa kavereille.</p>












</div></div></body></html>